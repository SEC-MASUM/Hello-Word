## How Does SPA Work
আগের লেসনে আমরা মাল্টি পেজ অ্যাপলিকেশন অথবা ট্র্যাডিশনাল ওয়েব অ্যাপলিকেশন কিভাবে কাজ করে সেটা বোঝার চেষ্টা করেছিলাম। আজকে আমরা দেখবো মডার্ন ওয়েব অ্যাপলিকেশন বা সিঙ্গেল পেজ ওয়েব অ্যাপলিকেশন কিভাবে কাজ করে।

সিঙ্গেল পেজ অ্যাপলিকেশন অনেকটা মোবাইল অ্যাপলিকেশন এর মত। মোবাইল অ্যাপলিকেশন গুলো আপনি আপনার ফোনে একবার ইন্সটল করে নেন, তার পরে সব সময় ব্যবহার করেন। কোনো ব্রাউজারের দরকার নেই, ওয়েব সাইটের লিংক মনে রাখার দরকার নেই। খুব সিম্পল, সমস্ত ফাংশনালিটি ওই অ্যাপলিকেশনের ভিতরে দিয়ে দেওয়া থাকে। আপনার ডাটা গুলো কিভাবে সার্ভারে স্টোর হবে সেটার ফাংশনালিটি সেখানে দেওয়া থাকে। একবারে একটা কম্প্যাক্ট অ্যাপলিকেশন।

মডার্ন ওয়েব অ্যাপলিকেশন বা সিঙ্গেল পেজ অ্যাপলিকেশন গুলো ও ঠিক একই ভাবে কাজ করে থাকে। একটা স্ট্যটিক সার্ভারে এই অ্যাপলিকেশন টা আগে থেকেই সেট করা থাকে। যখন আমরা ওয়েব সাইটটাতে ভিসিট করি, তখন একবারে পুরো অ্যাপলিকেশনটা আমাদের ব্রাউজারে লোড নেই। আর আমরা ব্রাউজার থেকে মোবাইল অ্যাপলিকেশনের মত এই ওয়েব অ্যাপলিকেশন গুলো ব্যবহার করে থাকি।

এখন সবার ভিতরে একটা প্রশ্ন ঘুরে বেড়াচ্ছে, আমরা ফেসবুকে লাইক দেই, কমেন্ট করি, পেজ রিফ্রেশ বা রিলোড না নিয়ে কিভাবে সেটা সার্ভারে স্টোর হচ্ছে। এটা হচ্ছে ব্রাউজার এবং জাভাস্ক্রিপ্টের সাহায্যে। ব্রাউজার আমাদের কে একটা জাদুর বাক্স দিচ্ছে যার মাধ্যমে আমরা পেজ রিলোড না করেই সার্ভারের কাছে রিকুয়েস্ট পাঠাতে পারছি, আবার পেজ রিলোড না করেই সার্ভার যে রেসপন্স পাঠাচ্ছে সেটা ব্রাউজারে শো করতে পারছি।

এত বড় কাজ করছে জাভাস্ক্রিপ্ট। ব্রাউজার আমাদেরকে কিছু এপিআই দিচ্ছে, যা আমরা জাভাস্ক্রিপ্টের মাধ্যমে ব্যবহার করছি। আর আমরা তো সবাই জানি জাভাস্ক্রিপ্ট ব্যবহার করে রানিং অ্যাপলিকেশনের কন্টেন্ট চেঞ্জ করা যায়, স্টাইল চেঞ্জ করা যায়। আর সেটাই আমরা করছি সিঙ্গেল পেজ অ্যাপলিকেশনে।

যখন প্রথম এই কনসেপ্টটা আসলো তখন একটা পেজের নির্দিষ্ট কিছু অংশেই আমরা এই ফ্যসিলিটিস ব্যবহার করতাম। React নিজেও এসেছে একটা মাল্টিপেজ অ্যাপলিকেশনের কিছু কিছু জায়গায় পেজ রিলোড না করেই কাজটা সম্পন্ন করার কাজে। কিন্তু আজকে আমরা পুরো একটা ওয়েব অ্যাপলিকেশন বানাতে পারি এই সিম্পল কনসেপ্টে।

ছোট অ্যাপলিকেশনের জন্য আমাদের কোনো লাইব্রেরী বা ফ্রেমওয়ার্কের দরকার পরে না। আমরা ভ্যানিলা বা কোর জাভাস্ক্রিপ্ট ব্যবহার করেই কাজটা করতে পারি। কিন্তু যখন একটা বড় প্রজেক্টে কাজ করতে হয়, তখন এত কোড সহজে ম্যনেজ করা যায় না, আর প্রতিটা প্রজেক্টেই প্রায় একই কাজ বার বার করা লাগে। এই জন্য বাজারে বিভিন্ন কোম্পানি তাদের নিজস্ব ফ্রেমওয়ার্ক বা লাইব্রারি বের করেছে। সব থেকে পপুলার সিঙ্গেল পেজ অ্যাপলিকেশন ফ্রেমওয়ার্ক গুলোর মধ্যে React এ সবার শীর্ষে আছে। এছাড়া আছে Angular, Vue এর মত সব ফ্রেমওয়ার্ক।

আশা করছি আপনারা সিঙ্গেল পেজ অ্যাপলিকেশনের ধারণাটা বুঝতে পেরেছেন। পরবর্তী লেসনে আমরা React কিভাবে কাজ করে সেই বিষয়টা নিয়ে আলোচনা করব।
